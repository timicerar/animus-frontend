{
  "seo": {
    "default": {
      "title": "Animus",
      "description": "Skrivnostni tuneli energije po vesolju, fantastična in starodavna bitja, čarobni kristali, nenavadni planeti, prijatelji in sovražniki, dobro in zlo – po najbolj znanem čarovniku in najmočnejšem prstanu zdaj slovenska fantazijska knjiga."
    },
    "home": {
      "title": "Animus"
    },
    "findOut": {
      "title": "Animus | Izvedi več"
    },
    "read": {
      "title": "Animus | Preberi"
    },
    "illustrations": {
      "title": "Animus | Ilustracije"
    },
    "shop": {
      "title": "Animus | Trgovina"
    },
    "termsAndConditions": {
      "title": "Animus | Splošni pogoji poslovanja"
    }
  },
  "shared": {
    "buyBook": "Kupi knjigo",
    "askUs": "Vprašaj nas",
    "backToTop": "Na začetek",
    "toHomePage": "Na prvo stran",
    "toShop": "Na nakup",
    "readMore": "Preberi več",
    "readLess": "Skrij",
    "infoEmail": "info@aljatera.com",
    "infoEmail2": "sonja@aljatera.com.",
    "ecEuropaLink": "https://ec.europa.eu/odr"
  },
  "homePage": {
    "sections": {
      "1": {
        "paragraph": "Nekje med Gospodarjem prstanov in Harryjem Potterjem najdemo svet Animusa - slovensko knjižno trilogijo",
        "link": "Video napovednik",
        "videoUrl": "https://www.youtube.com/watch?v=iaQBfaprdDI"
      },
      "2": {
        "title": "Next level top shit!",
        "paragraph": "“Brez filozofiranja, vesolje direkt v žilo!”",
        "author": "Buda",
        "button": "Izvedi več"
      },
      "3": {
        "title": "Besede avtorja",
        "paragraph": "»Ustvarjanje Animusa je zame nepozabno doživetje. Zgodba je napisana in jaz že vem, kaj je Animus, bralci pa boste izvedeli v zadnjem delu trilogije. Z Galom, Klarejo in drugimi preživljam že četrto leto in že zdaj se zavedam, kako močno jih bom pogrešal, ko bodo nehali biti del mojega ustvarjalnega procesa. Druga knjiga je nadgradnja prve in po besedah prvih bralcev je še boljša in še bolj primerna tudi za odrasle bralce.«",
        "author": "JAN R. BILODJERIČ, 45 let"
      },
      "4": {
        "title": "Nič ni tako, kot je videti!",
        "paragraph": "“Mislil sem, da imam vse odgovore, ampak ko sem prebral Animus...”",
        "author": "Jezus",
        "button": "Preberi"
      },
      "5": {
        "title": "Svet animusa",
        "subsections": {
          "1": {
            "title": "Vesoljni ep",
            "paragraph": "Ni  Dune, ni Lord of the Rings, je pa nepozaben."
          },
          "2": {
            "title": "Starodavna bitja",
            "paragraph": "Zmaji so že ful prežvečeni, zato imamo v Animusu starodavna bitja."
          },
          "3": {
            "title": "Prividi ali magija",
            "paragraph": "Vse, kar si lahko ljudje zamislimo, je tako ali drugače resnično."
          },
          "4": {
            "title": "Dialogi",
            "paragraph": "Da se odstavki ne bodo preveč vlekli, so tukaj filmski dialogi."
          },
          "5": {
            "title": "Najbolj kul lokacije",
            "paragraph": "Tako živi opisi krajev, trdnjav in mest, da se ti zdi, kot da si tam."
          },
          "6": {
            "title": "Povezava",
            "paragraph": "May the force be with you, so rekli bolj pametni od nas."
          }
        }
      },
      "6": {
        "title": "Ne jemlji se resno!",
        "paragraph": "“Najboljši nasvet ever! Hvala Animus.”",
        "author": "Mohamed",
        "button": "Kr nekaj"
      },
      "7": {
        "paragraph": "»EPSKO! Knjiga je zelo zanimiva in vsebuje veliko napetih trenutkov. Zelo všeč so mi bili Gal, Šuri in Ater, ker imajo tako različne osebnosti.«",
        "author": "FILIP KRANJC, 13 let"
      }
    }
  },
  "findOutPage": {
    "pageTitle": "Kaj je animus?",
    "sections": {
      "1": {
        "paragraphs": {
          "1": "Če hočeš izvedeti, kaj je Animus, moraš prebrati vse tri knjige. Samo kakšnih 800 strani... ampak je ful ilustracij in tekst ni postavljen preveč na gosto, tako da gre zlahka. In dogaja se. Na polno.  Nikoli ni dolgčas. Filmsko. Osnovna zgodba je mladinska fantazijska pustolovščina, zgodba o odraščanju, ki bralca potegne vase. Pod to pa se skriva še en sloj, takšen bolj filozofsko-duhovni-razmišljujoč, ta je v fantazijo zavita avtobiografija.",
          "2": "Bolj kot liki odraščajo, bolj zrela postaja zgodba, težje odločitve, ki jih sprejemajo junaki, in hujše posledice njihovih dejanj. Ljubezen, prijateljstvo, pogum, žrtvovanje, ponižnost, prepuščanje, smrt in življenje.",
          "3": "V prvi knjigi se Gal s svojimi prijatelji Mojco, Miho in Vasjo znajde na planetu Aljatera. Kmalu spoznajo, da v tem novem svetu nič ni tako, kot je videti. Srečujejo se s fantastičnimi bitji, dobrimi in zlimi ali pa takšnimi, ki so videti eno, a se izkaže, da so nekaj povsem drugega.",
          "4": "To je knjiga o odraščanju, iskanju ljubezni in iskanju resnice v nepoznanem vesolju, ki bi se lahko imenovalo tudi Življenje. Gal in njegovi prijatelji morajo čez vrsto preizkušenj, med katerimi so na kocki njihova življenja, prijateljstvo in cel planet. Gal najde svojo mamo, za katero je mislil, da je umrla in sestro, za katero niti ni vedel, da obstaja.",
          "5": "Prebijejo se do zadnjega spopada z Nevidno roko, v katerem jim Gal s spretno potezo prinese zmago in vrnejo se na Zemljo. Toda, ali je poteza res bila prava?",
          "6": "Druga knjiga se začne točno tam, kjer se je prva končala. Gal pride na planet Trutina, kjer dneve preživlja v divjini in z učiteljevo pomočjo trenira svoje sposobnosti. Njegova zgodba (v kateri se kmalu snide s svojimi tremi prijatelji) se prepleta z drugo, ki se dogaja na Aljateri.",
          "7": "Tam se stari znanci Klareja, Latra, Magafeli in drugi, ki so se jim pridružili novi obrazi, borijo proti stragom, zlu, ki je zavladalo planetu. Srečamo se z novimi, velikokrat še bolj nenavadnimi bitji in vsa igrajo svoje vloge v igri, ki vodi do Animusa.",
          "8": "Seveda se izkaže, da tudi tokrat nič ni tako, kot je videti. Gal pravi: »Do zdaj sem spoznal tri stvari. Vesolje je polno življenja. Moja duša je enako stara kot vse ostale. Vse je povezano. No, pa še eno. Ravnotežje med svetlobo in temo je porušeno.",
          "9": "Tretja knjiga je polna presenečenj. Vse, kar se je dogajalo v prvih dveh, je šele v tej postavljeno v pravo luč. Razkrije se ozadje likov, odnosov, dogodkov, končno izvemo resnico, ki se je do sedaj skrivala v iluziji sveta senc. Ni teme, ni svetlobe, vse samo je.",
          "10": "Kaj dosti o vsebini ne moremo razkriti, saj je vsako poglavje nabito z neverjetnimi razkritji. Je pa ta del potovanje globoko v Galovo notranjost in hkrati izlet v širjave našega in tudi drugih vesolij ter dimenzij. Sloj za slojem se prebijamo do resnične človekove narave in njegovega poslanstva v tem življenju.",
          "11": "In na koncu izvemo resnico."
        }
      },
      "2": {
        "title": "KO IZGINEJO OVIRE FIZIČNEGA SVETA, TUDI NE-BO NI VEČ MEJA.",
        "paragraph": "“Animus je zgodba o nadčloveku onstran dobrega in zlega.”",
        "author": "Nietzsche"
      },
      "3": {
        "paragraph": "»Iz mladinskih knjig so v stotih letih izginili pastirji in pestrne, kurirčki in pionirji, tudi gusarji in stezosledci, zamenjali pa so jih tehnične pošasti ter bistri in drzni sodobni dečki in deklice, ki se znajo preleviti tudi v bojevnike, fantastične letalce in v svojevrstne slovenske batmane...«",
        "author": "TONE PARTLJIČ, 80 let"
      }
    }
  },
  "readPage": {
    "pageTitle": "Tri knjige,<breakPoint />trije odlomki",
    "sections": {
      "1": {
        "bookTitle": "Prvi del: V svetu senc",
        "paragraphs": {
          "1": "Tako se istočasno, ko prvi pešaki dosežejo trdna, s koreninami prepredena tla in se poskušajo v redu razvrstiti med debelimi lesnimi žilami, začnejo ob straneh zlivati v gozd podivjane porkumukije s črnimi jezdeci. Od dreves na vse strani butne nov val migotavega zraka, ki sproži glasno pokanje in škrtanje in lomljenje; korenine se začnejo premikati kot debeli mesnati črvi, ki zapirajo pot napadalcem, jih stiskajo z vseh strani, vlačijo po tleh in mnoge od njih zadržijo ujete pod seboj.",
          "2": "»Zakaj je Narava na njihovi strani?« Mojca izreče vprašanje, ki se mi je pravkar motalo po glavi, vendar ni časa za razmišljanje; če ne napademo, bo naša vojska izgubljena.",
          "3": "»Zdaj!« glasno zakričim in močno spodbodem Prima, popustim vajeti, da se dvigne v zrak, in že po nekaj metrih jih znova zategnem, da se tesno ob pobočju začneva spuščati navzdol. Ob sebi bolj slutim kot vidim Klarejo z Ultimom, zadaj slišim udarce kril Tertije, Karta in Bete, na katerih jahajo moji prijatelji, med ostrimi švisti kril pa šumijo dolgi zamahi Aterja, ki se spušča za nami.",
          "4": "Veter mi glasno buči okoli ušes in oči se mi tako močno solzijo, da se slike bitke z neznanim sovragom zlijejo v en sam zmazek. Z vajetmi poskušam Prima obdržati v smeri, kjer sem še malo prej videl iz gozda dvigajoče se puščice. Zdi se mi, da me bo vsak čas iztrgalo iz sedla, saj z vedno večjo hitrostjo letimo preko skal. Gozd je že tik pred nami, ko se iz krošenj dvigne velika skupina živali, podobnih našim ekvanom, ki pa so rjave barve in po prsih obarvane živordeče, kot bi se jim tja odtisnil strašen plamen.",
          "5": "Takoj popustim vajeti in z levo roko močno potegnem, Primo se začne dvigati v ostrem zavoju in le za las zgrešiva dve zaporedni obrambni vrsti živali, ki lebdijo nad zelenjem, divje mahajo s krili in njihove ognjene prsi se napete obračajo k nam. Komaj švignem mimo, se nad gozdom razleže strašen udarec in zasliši se glasno pokanje, kot bi se kosti lomile pod visokim pritiskom.",
          "6": "Glavo obrnem nazaj in vidim, da je Ater, ne da bi količkaj spremenil smer, priletel naravnost v sovražnikove letalce in zdaj se stisnjeni v nepregleden klobčič vsi skupaj premetavajo po zraku.Drugi smo se uspeli izogniti trčenju in se, raztreseni po nebu, odda- ljujemo vsak v svojo smer. Nekateri od branilcev so se spustili v pregon in dva drvita naravnost proti meni. Vajeti najprej zategnem, da se s Primom spustiva tik nad krošnje, ga večkrat močno stisnem s stegni in vlečem izmenično, zdaj v eno zdaj v drugo stran, tako da v ostrem cikcaku beživa pred zasledovalcema.",
          "7": "Pod sabo zagledam širok pas trave, ki se razteza po celotni dolžini gozda in leži nekje na polovici poti med obronki pri reki in skalami, s katerimi se gozdni del zaključuje zgoraj. Drevesa so tam prekrita z lesenimi strukturami, ki segajo daleč nad travnik in so povezane z visečimi mostovi. Pod njimi ležijo polja in vrtovi ter večje in manjše stavbe, povsod so raztresene gruče bitij. Z lesenih teras pa je vame uprta množica puščic z napetih lokov, za katerimi stojijo z velikimi kapucami pokriti bojevniki.",
          "8": "To je vse, kar lahko razberem med svojim hitrim preletom, ko že spet letim nad gostim gozdom in se hitro približujem delu, kjer se je naša vojska spopadla s koreninami. Divjemu begu navkljub sta me živali že skoraj ujeli, zato z rahlim stiskom nog znova spodbodem Prima, ki še poveča jakost in frekvenco udarcev s krili, tako da letiva že s prav nepredstavljivo hitrostjo.",
          "9": "Ko pribučiva čez rob gozda, z druge strani reke proti nama poleti več dolgih črnih puščic; Primo se zavrti v ozki spirali, da bi se jim izognil, a močan sunek naju prevrne v zraku in eno od kril se zapre nad mano, tik preden z glasnim treskom priletiva ob tla. Pesek in trava v velikih kosih letita okoli mene, dokler se vse ne umiri in krilo, ki me je zaščitilo pred padcem, ne omahne navzdol. Premaknem ročico v sedlu ter se zvrnem v razrito zemljo, kjer lovim sapo, ki mi jo je vzel silni udarec.",
          "10": "Zgoraj zagledam eno od živali, ki sta mi sledili, kako se s poškodovanim krilom dviga v zrak. Glasen švist razpara nebo in naslednji trenutek jo zadene nova puščica in takoj za tem še ena – mehka krila nič več ne izpodrivajo zraka in mrtev, zamolkel zvok se razleže od nje, ko udari ob tla.",
          "11": "Nad mano se v vetru zavrtinči oblak prahu in prelije me groz¬ljiva tišina, nebo pa postaja vse temnejše. Čutim, da začenjam izgubljati zavest. Najraje bi se predal – temi bi pustil, da me odreši groze, ki me obdaja.",
          "12": "Zaprem oči in nad sabo zagledam dedija, ki se mi spodbudno smehlja, ponosno kima z glavo in roko iztegne proti meni. Privzdignem se, da bi jo dosegel, in ko mu že skoraj sežem v dlan, se ta razblini, pred mano pa leži hropeči Primo.",
          "13": "Dvignem se in skočim k njemu. V krilo ima zapičeno dolgo kopje, ki je povsem prepojeno z njegovo krvjo. Primem malo pod rebrasto ostjo in močno potegnem k sebi. Iz grla se mu izvije glasen krik bolečine, krilo pa, osvobojeno grozljivega tujka, prosto pade po tleh. Spustim se ob njega in se naslonim na njegov vrat.",
          "14": "»Primo, dragi,« mu zašepetam. »Ne smeš umreti.« "
        }
      },
      "2": {
        "paragraph": "»Knjiga predstavlja pogled v drugačen svet, drugačna bitja in drugačno življenje. Animus je popolna mešanica napetih dogodkov in presenečenj, ki jih gledamo skozi oči trinajstletnika.«",
        "author": "MAŠA KOBAN, 14 let"
      },
      "3": {
        "book": {
          "2": {
            "bookTitle": "Drugi del: Med svetlobo in temo",
            "paragraphs": {
              "1": "Med opazovanjem lastne slike v vodi poskušam ugotoviti, kdo je ta fant, ki si me tako radovedno ogleduje, ko se za menoj nekaj zgane in v odsevu poleg sebe zagledam Amato. Že se hočem obrniti, a me zadrži z nežnim prijemom za ramo. Njene oči, ki iz tolmuna strmijo vame, me prikujejo na mesto.",
              "2": "»Strame te'mek,« tiho reče. »Kvi'am.«",
              "3": "Začutim, kako se laski iz njene dlani povežejo z mojo ramo in tok energije steče skozi mene in še naprej v vodo, ki rahlo vzvalovi od nenadne spremembe napetosti.",
              "4": "»Čakaš,« zaslišim. »Noč je že skoraj tukaj, ti pa sediš in se nastavljaš zadnjim žarkom mrzlega sonca.«",
              "5": "Dvignem pogled: sonci sta, čeprav skriti za temnim oblakom, še vedno visoko na nebu. Laski na ramenu me poščegetajo in ščemenje se širi po mojem hrbtu nižje in nižje.",
              "6": "»Čigav obraz je ta, ki te opazuje,« nadaljuje Amata, »se sprašuješ … Izteka se dolgo obdobje ravnovesja med svetlobo in temo in kot že neštetokrat prej se bosta druga z drugo spopadli za prevlado. Sebe vidiš kot bojevnika svetlobe in verjameš, da moraš premagati tiste na strani teme.«",
              "7": "Tolmun se napolni z oblaki dima. V globini zagledam močan sij, iz katerega se pojavijo črne sence – stragi.",
              "8": "»Nihče nima v sebi samo teme ali samo svetlobe. Znotraj vsakega od nas je skrito torišče, na katerem nevidne sile merijo razmerje med obema. Hitro se lahko merilna skala prevesi v eno ali drugo stran.«",
              "9": "Veter močneje zapiha, debla glasno zaječijo in gladina jezerca se razburka: odsev Amate postaja vse temnejši, mogočnejši, raste in raste in iz njenih oči zasije grozeča belina.",
              "10": "»Nihče ni imun,« njen glas zlovešče zabobni čezme, »tema skrita čaka na svoj trenutek, in ko se ta pojavi, je nič ne ustavi. Ta nenehen tok se izteka šele v smrti.«",
              "11": "Površina vode se umiri, veter utihne, kot bi ga nekdo ugasnil, grozljiva podoba gozdne vile pa se spet zmanjša – zažari v lahnem siju, zelenkasta svetloba iz oči izpodrine belino in tišina prekrije okoliški gozd.",
              "12": "»Vendar tudi tisti, ki padejo v najbolj temne globine,« nadaljuje nežno, »še vedno lahko poiščejo luč in ji sledijo, vse dokler se znova ne rodijo v njej.«",
              "13": "Za trenutek umolkne – njen odsev je spet skladen z njeno siceršnjo podobo. Zvoki gozda se povrnejo, voda glasno zažubori in vetrič se mi zasuče okoli glave.",
              "14": "»Nisi bojevnik svetlobe,« reče s svojim glasom. »In ne teme. Zate ni strani, ni zaveznikov ne prijateljev. Pred koncem boš moral stati sam. Pridi z mano.«",
              "15": "Ko to reče, jasa, gozd in jezerce izginejo v oblaku prahu, iz katerega se pojavi veliko večja jasa, in z Amato se znajdeva pod drevesom v centru Erudisa, na mestu, kamor ne sme nihče razen nje. Kot misel naju je prestavila na drug konec doline.",
              "16": "»Tukaj bova počakala,« reče, ko poleg mene sede v travo pod drevesom.",
              "17": "Ure minevajo, midva pa nepremično sediva drug ob drugem. Oblak je odplul naprej po svoji poti, ne da bi na naju odvrgel svoj tovor, sonci sta se prikazali izza njega in prav tako sledili svoji začrtani poti, ki ju je pripeljala že skoraj do belih vršacev. Tri jate ptic so v tem času visoko zgoraj preletele jaso in opazovalci so prihajali na rob gozda in se vračali nazaj v njegovo nedrje.",
              "18": "Vse je teklo in teče, kot bi stvarstvo poganjal neviden mehanizem, ki se nikoli ne ustavi, znotraj katerega skrita sediva midva z Amato. Južni veter naju je prišel pozdravit in prinesel je novice iz svoje smeri: Mariimus so okupirali stragi, ki tam gradijo vojsko iz prebivalcev Trutine. Preiskujejo ped za pedjo in neumorno iščejo našo druščino – vse bližje in bližje so Eruditski dolini.",
              "19": "Ko močnejše sonce, za katero zdaj vem, da ga Silvani imenujejo Kaldor, izgine za gorami, se okoli naju razlije mračna modrina. Manjša brleča krogla še vedno pluje po nebu in od gozda sem se zasliši hvalnica, ki se že tisočletja vsak večer dviga proti nebu, v zahvalo dnevu, ker je pevcem dovolil, da ga preživijo. Nebo je vse temnejše in med drevesi se proti jasi že plazi tema, medtem ko Kalur, modro sonce, zahaja za vrhovi.",
              "20": "Z zadnjo svetlobo se poslovi tudi pesem in prve zvezde zasvetijo iz temote prostrane praznine, ki vlada med majhnimi otočki življenja. Tudi ta najmogočnejša bitja plujejo po nespremenljivi poti, ki jim je že davno bila začrtana od nekoga, ki ga nikoli ne bodo spoznale.",
              "21": "Misli, ki jim komaj sledim in jih le stežka ali pa sploh ne razumem, od nekod pritekajo vame in vse bolj mi postaja jasno, da ne morem ničesar spremeniti.",
              "22": "»Še enkrat se srečava, preden odideš,« se zdaj oglasi Amata. »Tri večere boš dočakal na našem planetu in po tretjem te čaka pomembna odločitev. Spoznati moraš, ali je ta že bila sprejeta zate. Poglej.«",
              "23": "Ko to reče, se z roko dotakne mojega temena in znajdem se pred temačno jamo, katere vhod mi je od nekod močno znan. Zaslišim glasno sopihanje, za katerim se na plano prikaže tisti hudobni fant, ki se izdaja zame. Nasloni se na skalo ob vhodu in pogleda naravnost skozme; kot kaže nisem zares tam, saj me ne more videti.",
              "24": "Žgoč pogled bega naokoli, kakor bi nekaj iskal po gozdu ali na nebu. Nenadoma se ustavi in še močneje zažari, zato se obrnem v tisto smer. Bleščeča razpoka se vije čez potemnelo nebo, od nje pa se proti nama spušča pet stragov. Pristanejo na travniku, ki leži med jamo in gozdom, in črni jezdeci razjahajo svoje živali.",
              "25": "Hudobni fant se zravna. Mimo mene gre tako blizu, da bi se ga lahko dotaknil, vendar ob moji prisotnosti niti ne trzne. Spusti se po griču, ki vodi do mesta, kjer ga čakajo prišleki. Premaknem se bližje, da bi bolje videl, kaj se dogaja.",
              "26": "Stopi k najvišjemu, to je tisti, katerega žival je med napadom pri Ortuzi bruhala uničujoč moder sij, in čeprav mu fant, ki je enako visok kot jaz, sega le malo višje od pasu, se velikan kar skrči od strahu.",
              "27": "Moj dvojnik dvigne roko in ogromno telo pred njim se začne zvijati v strašnih krčih. Okoli njega se ovije oblak črnega dima in takrat fant roko dvigne še višje. Dim se steka proti njegovi dlani in okoli roke se mu kot kača plazi proti telesu, kjer izginja v prsih. Razleže se tuleč zvok bolečine, nakar se zadnji oblaček dima po roki odkotrlja navzdol in v notranjost, na mestu, kjer je še malo prej stal mogočni črni bojevnik, pa zazeva velika praznina.",
              "28": "Fant nagne glavo, iz katere sršijo strašne bodice, in počasi zaokroži z njo, medtem ko spušča dvignjeno roko. Pogleda po preostalih jezdecih, ki so ponižno uklonili svoja kolena, nato pa stopi proti največji živali. Ta spusti svoj ogromni vrat in se mu pusti dotakniti predela nad gobcem – ob dotiku zaupljivo zapre veno¬mer odprte oči.",
              "29": "Kot uročen strmim v sanjski prizor, ko se fant naenkrat obrne in svoje žareče oči zapiči naravnost vame. Ne morem se niti premakniti, samo gledam lahko, kako prihaja vse bližje in bližje. Roko dvigne proti moji glavi. Pred očmi se mi začne delati tema – zdi se mi, da me bo nekaj raztrgalo in posesalo vase.",
              "30": "Oranžne oči začnejo izgubljati svoj strašljivi sij, ko se hkrati polnijo z zeleno barvo. Telo se mi sestavi nazaj v trdno celoto in tema izgine, pred seboj pa spet zagledam Amatin obraz. Roko odmakne z moje glave in jo spusti v svoje krilo.",
              "31": "»Pojdi zdaj,« mi reče, in še preden ji uspem karkoli odgovoriti, izgine v oblaku svetlega dima, iz katerega se skoraj istočasno pojavijo tolmun, jasa in gozd. Moje noge bingljajo čez rob skale, brodijo po hladni vodi in moj obraz me opazuje z gladine, v kateri se bleščijo zvezde nočnega neba."
            }
          },
          "3": {
            "bookTitle": "Tretji del: Ravnovesje",
            "paragraphs": {
              "1": "»Čakal sem te,« zaslišim dobro znani glas.",
              "2": "»Narus,« mi uide s kratkim izdihom presenečenja.",
              "3": "Nekoliko stran sedi na velikem kamnu in opazuje peno, kako se dviga z gladine morja, vsakič ko se valovi razbijejo ob dolgih vrstah skal, postavljenih tik pred prepadom.",
              "4": "»Kako si vedel, da bom prišel?« ga vprašam.",
              "5": "»Ti si mi povedal,« reče. »Sedi,« pokaže na kamen poleg ¬svojega.",
              "6": "Seveda se ne spomnim, da bi mu kdaj rekel kaj takega, ampak že zdavnaj sem se nehal čuditi nerazložljivemu, zato poslušno sedem na ponujeno mesto in čakam, da bo učitelj spregovoril.",
              "7": "»Spremenil si se, odkar sva se nazadnje srečala,« reče.",
              "8": "»Zakaj si odšel? Niti približno še nisva zaključila s treningom.«",
              "9": "»Ali res?« me pogleda izpod čela. »Se ti zdi, da se je tvoje učenje zaključilo z mojim odhodom? Ali pa začelo z mojim prihodom?«",
              "10": "»Zdaj tako ali tako ni več pomembno,« skomignem z rameni.",
              "11": "»Zakaj ne?«",
              "12": "»Odprli so se mi vsi spomini in na površje je priplavalo vse znanje, skrito v meni. Težko se bom naučil kaj novega.«",
              "13": "»Hah,« zavzdihne Narus. »Tudi jaz sem prišel v obdobje, ko sem verjel, da sem se naučil vsega, kar se je naučiti dalo, in spoznal vse skrivnosti življenja. Zdelo se mi je, da ni nikogar boljšega od mene in da me nihče ne more ustaviti na poti do razodetja. Ta pijanost je trajala nekaj let, dokler se ni končala s padcem v globok prepad, iz katerega sem kasneje le stežka splezal.«",
              "14": "»Žal mi je zate, ampak jaz nisem ti.«",
              "15": "»Seveda ne,« vzklikne. »Bog ne daj. Ampak vsi gremo skozi iste stopnje. Dokler si živ, se ne moreš naučiti vsega. Védenje je prihranjeno za kasneje.«",
              "16": "»Zakaj sva tukaj?« prekinem njegovo modrovanje. Ne odgovori mi takoj. Njegov pogled spet zastane na lomečih se valovih. Premakne se in z roko pogladi mah, prirasel na skale.",
              "17": "»Da se pogovoriva,« reče nazadnje. »Kot dva stara prijatelja, ki se dolgo nista srečala. In zdaj potrebujeva nekaj časa, da spet najdeva tisti ritem, s katerim so nekdaj bili prežeti najini pogovori. Nerad priganjam stvari, ki zahtevajo svoj čas.«",
              "18": "»Nimam časa, da bi čakal na ritem. Če mi nameravaš kaj povedati, začni.«",
              "19": "»Hitro, hitro, najhitreje,« vzklikne. »Kljub vsemu znanju, o katerem govoriš, si tako zlahka pozabil, da k potrpežljivemu vse pride.«",
              "20": "»Tudi konec vsega,« prikimam.",
              "21": "»Tudi,« se strinja z mano, »ampak vsak konec je začetek. Spoznal si že, da obstoj ni premica, temveč krog.«",
              "22": "»Zakaj se potem borimo?«",
              "23": "»Da bi se nekaj naučili.«",
              "24": "»Kaj?«",
              "25": "»Kako se nehati boriti.«",
              "26": "Nasmehne se mi s spodbudnim smehljajem in se spet zazre nad valove, ki z nespremenjenim ritmom udarjajo ob obalo. V daljavi se pod oblake prebija zlatorumena svetloba sončnih žarkov. V širokih pramenih se spuščajo nad morje, kjer se z žarečim leskom odbijajo od valovite gladine. Moč valov je začela upadati skupaj z vetrom in ta se z nežnimi sunki zaganja v naju, kot bi že povedal vse, kar nama je želel povedati, in se zdaj s tihimi klici poslavlja do našega naslednjega srečanja.",
              "27": "»Ampak, če se nehamo boriti, smo izgubljeni,« rečem.",
              "28": "»Mogoče pa se moramo najprej pogubiti, da bi se nato lahko našli. Umreti, da bomo živeli.«",
              "29": "»To nima nobenega smisla,« odkimam z glavo. »Vse ves čas živi. Tudi skale,« udarim po kamnu, na katerem sedim, »ali pa nebo,« pokažem na vse temnejši nebesni svod. »Nič ne umre,« zatrdim in zastanem. »Razen črnega razkroja, ki požira vse okoli sebe,« pristavim. »Če se ta razširi, ne bo ostalo nič.«",
              "30": "Narus spet molči in strmi v nebo poslavljajočega se dneva. Nekoliko stran od obale zagledam veliko jato galebov, ki spremlja ribiško ladjo, silhueto pred zlatim morjem. Dolgi stebriči se čez krmo iztegujejo nad vodo, v katero pada široka mreža. Šele zdaj se zares zavem, da sem spet na Zemlji. Po dolgem času se spomnim dedija in njegovih pripovedi, ki so se izkazale za preroške, saj je v njih napovedal marsikaj, kar se mi je zgodilo od tistega dne, ko smo v naši hišici na drevesu našli sijočo kroglo. Rad bi ga še enkrat srečal, preden se vse konča, a nimam časa za postranske stvari.",
              "31": "»Koga si se spomnil?« me vpraša Narus.",
              "32": "»Ni pomembno,« odkimam in se zastrmim v njegove oči. »Dedija,« vseeno dodam.",
              "33": "»Naj te moč ne zavede,« reče Narus. »Nihče ne more obstati sam. Ne glede na to, kako se trenutno počutiš, bližnjih ne smeš odrivati od sebe. Samo v njih boš našel moč takrat, ko se bo povsod okoli tebe spustila tema, ko boš uklonil koleno in potolčen obležal na tleh.«",
              "34": "»Zdi se mi, da so to samo slepila,« odmahnem z roko. »Spretna igra svetlobe, ki nam preprečuje, da bi se dokopali do resnice. Kot bi za vsem skupaj stal Famulov starejši brat,« se nasmehnem brez veselja.",
              "35": "»Ne zaupaš mi več,« odkima Narus.",
              "36": "Nekoliko pomolčim, medtem ko razmišljam o njegovih besedah. Prav ima, nisem več prepričan, da pozna resnico. Čutim njegovo moč in razsežnost njegovih spoznanj, a zdi se mi, da na koncu ni nič manj izgubljen od mene, le boljši je postal v prepričevanju samega sebe. Ali res ni nikogar, ki bi zares vedel, pomislim.",
              "37": "»Vedno si mi govoril, da moram verjeti,« rečem. »Verjeti nečemu ali nekomu … ampak jaz hočem vedeti.«",
              "38": "»To življenje ni namenjeno temu,« spet počasi odkima. »Ničesar ne moremo vedeti zagotovo. Zato je vera tako pomembna. Ne smeš nehati verjeti. Lahko podvomiš. Lahko poiščeš nov izvor svoje vere, ampak nikoli ne smeš nehati verjeti. Vse dokler se popolnoma ne prepustiš, boš izgubljen.«",
              "39": "»Če je to res, potem tudi ti ne moreš vedeti in torej ni razloga, da bi ti verjel.«",
              "40": "»Ničesar ti mi ni treba verjeti. Svojo pot moraš najti sam.«",
              "41": "»Še vedno mi nisi odgovoril, zakaj sva tukaj.«",
              "42": "Pod najbolj oddaljenim oblakom se razlije oranžen sij in le nekaj trenutkov kasneje se tam pojavi žareča krogla, ki se počasi spušča proti zdaj že povsem mirnemu morju. Ribiči so v širokem krogu zaokrožili proti obali in se vračajo nazaj po svoji poti, medtem pa zadnji ostanki rahlega vetriča do mene prinašajo ostre krike galebov med prepirom za večerjo.",
              "43": "Spomnim se zgodbe, ki mi jo je iz oguljene knjižice večkrat bral dedi; govorila je o galebu, drugačnem od jate – ni se hotel tepsti za hrano, želel se je izpopolnjevati v letenju in zato je bil izgnan. Toda on je na koncu našel svoj smisel, vendar se ne morem več spomniti, kakšen je ta smisel bil."
            }
          }
        }
      }
    }
  },
  "illustrationsPage": {
    "pageTitle": "Ker smo<breakPoint />vizualna bitja",
    "sections": {
      "1": "",
      "2": {
        "title": "Besede ilustratorke",
        "paragraph": "»Ko sem prejela klic o napisani knjigi, sem takoj dobila poseben občutek: to bo nekaj odličnega. Seveda se je to potrdilo ob prejemu ter branju prve verzije Animusa in ilustracij sem se resnično veselila. Ustvarjanje se je začelo že v glavi, podobe so se slikale med branjem in ko sem jih začela prenašati na nepopisano belino, je začel nastajati svet, ki se je odkrival, oblikoval in sestavljal med nastajanjem vsake ilustracije posebej. Liki in njihovi karakterji so dobivali vizualno podobo, ves čas so se pojavljale še dodatne ideje in tako zgodba kot njena podoba sta v tem procesu ustvarjanja postajali vse bolj bogati in živi. Ustvarjanje podob Animusa mi je bilo v resnično čast in veselje...«",
        "author": "ANA VIČIČ, 27 let"
      },
      "3": "",
      "4": {
        "paragraph": "»Animus me je takoj potegnil v svoj svet in z junaki sem dihal skozi celo knjigo ter potoval po novih svetovih. To je ena tistih, žal ne tako pogostih knjig, ko komaj čakaš, da gredo otroci (in žena) spat, da se lahko čim prej vrneš na Ajatero. Ena tistih, kjer z žalostjo gledaš, kako se strani do konca manjšajo in ko se v naslednjih dneh po koncu počutiš malo praznega.<breakPoint />Težko bi rekel ali je knjiga bolj za otroke ali za odrasle, vendar mislim, da prave zgodbe dajo vsakemu, kar išče, in Animus je ena takih. Knjiga tako polna lekcij o odraščanju, pogumu, prijateljstvu, da ti odpre nove nazore. Kdo bi si mislil, da bom tukaj našel eno boljših metod za spopadanje s konflikti. Hvala ti Nil.«",
        "author": "MARKO KREMŽAR, 43 let"
      }
    }
  },
  "shopPage": {
    "pageTitle": "Nakup Animusa",
    "products": {
      "1": {
        "title": "ANIMUS: V svetu senc",
        "caption": "1. del",
        "payPalTitle": "Knjiga Animus: V svetu senc"
      },
      "2": {
        "title": "ANIMUS: Med svetlobo in temo",
        "caption": "2. del",
        "payPalTitle": "Knjiga Animus: Med svetlobo in temo"
      },
      "3": {
        "title": "ANIMUS: Ravnovesje",
        "caption": "3. del",
        "payPalTitle": "Knjiga Animus: Ravnovesje"
      }
    },
    "productDetails": {
      "shipping": "Poštnina je brezplačna<breakPoint />(velja za Slovenijo).",
      "termsAndConditions": "Prebral sem <linkComponent>splošne pogoje poslovanja</linkComponent> in se z njimi strinjam.",
      "numberOfCopies": "število izvodov:",
      "cashOnDelivery": {
        "button": "Po povzetju",
        "paragraphs": {
          "1": "Če knjigo želiš plačati po povzetju nam pošlji <bold>elektronsko pošto</bold> na <linkComponent>info@aljatera.com</linkComponent>.",
          "2": "V polje za vsebino vpiši:",
          "3": "Ime in priimek",
          "4": "Število izvodov",
          "5": "Naslov za dostavo",
          "6": "Telefonsko številko",
          "7": "Pri plačilu po povzetju nastanejo dodatni stroški, ker Pošta Slovenije zaračunava provizijo ob nakazilu (končni znesek za plačilo je 31,05 EUR). Če se tem stroškom želite izogniti, denar lahko nakažete neposredno na naš transakcijski račun: SI56 6100 0002 5497 670; namen plačila: Animus; sklic SI00 2024-datum, koda plačila: OTHR; naslov prejemnika: Aljatera, zavod za založniško dejavnost, Gregorčičeva 4, 9252 Radenci. Nujno vpišite svoje ime in naslov (te podatke bomo uporabili na računu in pri pošiljanju)."
        }
      }
    }
  },
  "purchaseSuccessPage": {
    "pageTitle": "Hvala za nakup",
    "paragraph": "Upamo, da boš v branju knjige resnično užival!"
  },
  "termsAndConditionsPage": {
    "pageTitle": "Splošni pogoji<breakPoint />poslovanja",
    "sections": {
      "general": "Spletno prodajo izvaja Aljatera, zavod za založniško dejavnost, Radenci (elektronski naslov: <linkComponent>info@aljatera.com</linkComponent>). Družba je vpisana v register pri Okrožnem sodišču v Murski Soboti z matično številko 8827583000, davčna številka 55540821.",
      "priceAndPurchase": {
        "title": "Cena in nakup",
        "paragraphs": {
          "1": "Cene izdelkov in poštnine so v evrih (EUR) z DDV. Kupnina se zaračuna v enem obroku. Jamčimo, da je vsak nakup v naši spletni trgovini varen.",
          "2": "Cena knjige je fiksna in se ne spreminja, v primeru ugodnosti velja cena na dan oddaje naročila. Originalni račun prejmete ob dostavi knjige.",
          "3": "Blago boste prejeli v predvidoma dveh do treh delovnih dneh.",
          "4": "Poštnina je brezplačna."
        }
      },
      "returnPolicy": {
        "title": "Vračilo",
        "paragraphs": {
          "1": "Kot kupec imate pravico, da v 14 dneh pisno obvestite Aljatero o odstopu od pogodbe (brez navedbe razlogov za odstop). Odstopni rok poteče v 14 oziroma 15 dneh od dneva, ko ste pridobili dejansko posest nad blagom ali jo je pridobila namesto vas tretja oseba, ki ni prevoznik in ste jo v ta namen določili. Obvestilo o odstopu od pogodbe mora biti poslano pred iztekom odstopnega roka.",
          "2": "Nedvoumno izjavo o odstopu, na kateri mora biti zapisano vsaj vaše ime in priimek, naslov, vaši kontaktni podatki (telefonska številka ali e-poštni naslov) in podatki o vašem TRR, če želite, da se vam kupnina vrne z bančnim nakazilom na vaš račun. Obvestilo o nameravanem vračilu knjige lahko pošljete na elektronski naslov <linkComponent>info@aljatera.com</linkComponent> ali na Aljatera, zavod za založniško dejavnost, organizacijska enota Maribor, Plečnikova 1, 2000 Maribor.",
          "3": "Če odstopite od pogodbe, morate prejeto blago vrniti najpozneje v 14 dneh po sporočilu, da odstopate od pogodbe, pri čemer sami krijete stroške vračila blaga. V primeru pravočasnega odstopa od pogodbe vam bo Aljatera v roku 14 dni po prejemu vrnjene knjige vrnila vsa prejeta plačila. Blago morate Aljateri vrniti v stanju, v kakršnem je bilo, ko vam je bilo izročeno oz. ko je bilo izročeno naslovniku. Blago morate vrniti na naslov: Aljatera, zavod za založniško dejavnost, organizacijska enota Maribor, Plečnikova 1, 2000 Maribor."
        }
      },
      "cashOnDelivery": {
        "title": "Plačilo po povzetju",
        "paragraphs": {
          "1": "Pri izbiri plačila po povzetju Pošta Slovenije zaračuna provizijo za nakazilo. Aljatera na ta znesek nima vpliva, saj ga določa Pošta Slovenije. Znesek se prišteje k ceni knjige.",
          "2": "V kolikor kupec blaga ne prevzame, ga Pošta Slovenije po določenem času vrne pošiljatelju in s tem nastanejo dodatni stroški, ki jih krije kupec."
        }
      },
      "onlinePayment": {
        "title": "Spletno plačilo",
        "paragraphs": {
          "1": "Izberete lahko plačilo PayPal, za katerega potrebujete veljaven račun PayPal, ali plačilo z debitno ali kreditno kartico. Sistem plačevanja omogoča PayPal, zato je plačilo varno, za kar vam jamči tudi Aljatera. Vse provizije pri spletnem plačevanju krije Aljatera."
        }
      },
      "terms": {
        "title": "Splošni pogoji",
        "paragraphs": {
          "1": "Kot kupcu vam pripadajo vse pravice po Zakonu o varstvu potrošnikov.",
          "2": "Aljatera sprejema reklamacije na elektronski naslov <linkComponent>info@aljatera.com</linkComponent> in jih bo rešila v najkrajšem možnem času.",
          "3": "Aljatera ne priznava nobenega izvajalca izvensodnega reševanja potrošniških sporov kot pristojnega za reševanje sporov, ki bi ga kupec lahko sprožil v skladu z Zakonom o izvensodnem reševanju potrošniških sporov. Platforma za spletno reševanje potrošniških sporov je na voljo na spletni povezavi <linkComponent>https://ec.europa.eu/odr</linkComponent>.",
          "4": "Pisna dokazila o naročilu kupca so skupaj s splošnimi pogoji shranjena pri Aljateri, zavodu za založniško dejavnost, organizacijska enota Maribor, Plečnikova 1, 2000 Maribor in so kupcu dostopna na podlagi njegove zahteve.",
          "5": "Obdelava osebnih podatkov lahko poteka na podlagi ene od naslednjih pravnih podlag: izrecnega soglasja, obstoječega pogodbenega razmerja, zakonskih zahtev, ki Aljatero zavezujejo kot upravljavca osebnih podatkov, ali pa na podlagi medsebojnega razmerja med Aljatero in kupcem zaradi njegovih preteklih nakupov blaga skladno s Splošno uredbo EU o varstvu osebnih podatkov (zakoniti interes). V slednjem primeru takšna obdelava poteka omejeno časovno obdobje 5 let, z upoštevanjem strogih pogojev veljavne zakonodaje in na podlagi skrbne ocene interesov upravljavca in interesov ter pravic kupca, kupec pa lahko kadarkoli ugovarja takšni obdelavi, in sicer preko e-pošte (<linkComponent>info@aljatera.com</linkComponent>) ali pisno na naslov Aljatera, zavod za založniško dejavnost, organizacijska enota Maribor, Plečnikova 1, 2000 Maribor.",
          "6": "Elektronski naslov pooblaščene osebe za varstvo osebnih podatkov: <linkComponent>sonja@aljatera.com</linkComponent>.",
          "7": "Pridržujemo si pravico, da izjemoma (delno) odstopimo od izvedbe naročila v primerih, če naročenih knjig zmanjka na zalogi, če ugotovimo povečano plačilno rizičnost kupca ali če naročilnica ni bila izpolnjena v skladu s splošnimi pogoji. V vseh takih in podobnih primerih vas bomo o morebitnem odstopu od pogodbe z naše strani takoj obvestili po e-pošti oz. telefonu.",
          "8": "Stroške priprave blaga in pošiljanja za vsa naročila poravna Aljatera."
        }
      }
    }
  },
  "pageNotFound": {
    "title": "Page Not Found"
  },
  "footer": {
    "copyrights": "Vse pravice pridržane © Aljatera"
  },
  "errors": {
    "paymentError": "Se opravičujemo, pri nakupi knjige je prišlo do napake."
  }
}
